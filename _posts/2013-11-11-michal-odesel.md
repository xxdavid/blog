---
layout: post
title: Michal odešel
tags: 
image:
  feature: abstract-3.jpg
  credit: dargadgetzx
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
comments: true
share: true
---

**Michal Kolesa**. Kdo by ho neznal. Byl celebritou českého internetu. Měl tolik banů jako nikdo jiný. Měl tak úžasné dotazy, které by nikdo jiný nevymyslel. Proslavil Rakovník víc něž kdokoli jiný. Miloval plavající ženy jako nikdo předtím. Byl prostě geniální.

Sám jsem byl jeho velký fanoušek. Začal jsem se o něj zajímat někdy v první polovině tohoto roku. Jeho názory byly opravdu revoluční a zaujaly mne. Je pravda, že to bylo hlavně díky vtipnosti jeho příspěvků. Díky němu jsem se bavil i tehdy, když mi zrovna do smíchu nebylo. Bral jsem ho jako takové zvláštní individuum a pousmíval se nad jeho hloupostí. Nikdy jsem se ho ale nepokoušel shazovat nebo něco podobného.
Co mi opravdu vadilo byli lidé, co se do něho neustále naváželi kvůli nejrůznějším nesmyslům. Vždycky jsem se ho snažil bránit a podporovat. Dokonce jsem o něm napsal slohovku. Je dobré zmínit, že měl o mne strach, abych z té slohovky neměl ve škole nějaký malér. Takový formát to byl. 
O prázdninách jsem byl asi 20 km od Rakovníka. Moc jsme tam chtěl zajet, ale nakonec na to nezbyl čas, teď si to vyčítám.

_Ale teď zpět do přítomnosti._

Asi jste zaznamenali zprávu, že Michal zemřel. 
Já když jsem si v pátek odpoledne přečetl na Fuxoftově Google+ post o tom, že Michal možná nežije, tak jsem nechápal. Vůbec mne nikdy nenapadlo, že by prostě mohl zemřít. Bylo to tak náhlé. Rychle jsem si přečetl [vlákno](https://www.facebook.com/baldachyn/posts/10153408216290147) na Facebooku Tomáše Baldýnského a celý den jsem na něj musel myslet. Bylo mi velmi úzko a líto Michala. Pocítil jsem, co to je někoho ztratit. A to jsem ho ani neznal osobně. Nedokážu si představit, když by mi zemřel někdo z rodiny.
V sobotu jsem byl v Praze, tak jsem toho využil a se Štěpánem jsme se jeli podívat do nemocnice, kde prý předtím byl. Tou dobou už internetem koloval jeho úmrtní list a zpráva pana otce. V nemocnici nám potvrdili, že tam nikdo takový (už) není. To potvrdilo, že už opravdu na živu není.
Je to smutné, ale nic s tím už nenaděláme. Můžeme si akorát vážit těch, co ještě máme.

**Michale, budeš mi chybět.**

<iframe width="560" height="315" src="//www.youtube.com/embed/MnyHLm32B6g" frameborder="0" allowfullscreen></iframe>