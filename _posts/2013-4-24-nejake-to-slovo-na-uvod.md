---
layout: post
title: Nějaké to slovo na úvod
tags:
image:
  feature: abstract-3.jpg
  credit: dargadgetzx
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
comments: true
share: true
---

Dovolte, abych se představil.

Jmenuji se **David Pavlík**. Za týden oslavím šestnáct let. Žiji v městě jménem **Krno** - nejlepším městě na celém světě. Máme tu úžasného, všemi milovaného, primátora Romana Onderku, který se pro nás snaží dělat vždy to nejlepší a investuje naše peníze do opravdových unikátností. Stačí se podívat jen na náš krněnský orloj. Kde jinde na světě mají takový skvost za 13 milionů?

Chodím do deváté třídy Základní školy **Sirotkova 36** - dle mne absolutně nejlepší základka v Krně, ač se tedy setkávám i s názory opačnými, já jsem maximálně spokojený. Máme výborné učitele, dobrého třídního, dobrý kolektiv, krásné třídy, dotace z EU a mnoho dalšího… Jsem velmi vděčný, že můžu chodit na takovou školu. Tento týden jsem úspěšně složil přijímací zkoušky na Gymnázium Kpt. Jaroše, což je gympl, kde mám mnoho přátel (bývalých spolužáků) a já osobně si nedokážu představit, přestože to nemůžu moc posoudit, pro mě vhodnější gympl, takže další postup je jasný.

Zajímám se o moderní **technologie**. Rád **programuji**, sice zatím spíše jen pro vlastní potřebu. Velice mne to baví. Přestože je někdy těžké se prokousat začátky, třeba teď se učím s Nette a už mi z toho jde hlava kolem ;). Mám poměrně hodně nápadů na různé projekty. Většina je zaměřená na web či Android. Některé jsou více reálné, některé méně. Některé mi možná mohou něco vydělat, některé pravděpodobně ne. Některé jsou jen jednoúčelové, některé jsou komplexnější… Ať je to jakkoliv, některé by stály za realizaci, a proto se určitě chci naučit, co nejdříve psát aplikace pro Android a začít na nich pracovat.

Již třetím rokem hraji na **klavír**, ale jsem věčný začátečník. ;) Mám rád **hudbu** a dokáži poslouchat skoro všechno, snad kromě Justina. :D Líbí se mi rock (Bon Jovi), jazz (Frank Sinatra), nu-metal (Linkin Park), christian rock (Chris Tomlin), instrumental (The Piano Guys), soul (Adele),… - prostě od každého žánru něco. Téměř vše, co poslouchám scrobbluji na [Last.fm](http://goo.gl/9e5iK "Moje Last.fm").

Občas něco píši na sociální sítě. Sledovat mne můžete na [Google+](http://goo.gl/8WYXB), [Facebooku](http://goo.gl/3VdVP) či [Twitteru](http://goo.gl/nfkcp) (ale tam přispívám málokdy). Filmy moc nesleduji, ale když už ano, tak je vždy hodnotím na [ČSFD.cz](http://goo.gl/8uAEs).

Tento blog jsem vytvořil, protože někdy chci psát** něco delšího** a tady to bude lepší než na Google+ nebo Facebooku. Už jen kvůli formátování a větší svobodě. Je to celkem narychlo, takže jsem jednoduše použil WordPress, který mi doufám bude dobře sloužit. Postupně to ještě budu vylepšovat. Budu se snažit psát zajímavě, spisovně, bez pravopisných chyb a typograficky správně. Uvidím, zda mě to bude bavit. Snad ano. TL; DR se bát nemusíte, vyplodit něco hodně dlouhého, myslím, snad ani není v mých silách. ;)

**Doufám, že se budete dobře bavit.**