---
layout: post
title: Pár změn
tags:
image:
  feature: abstract-3.jpg
  credit: dargadgetzx
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
comments: true
share: true
---

Po půl roce jsem se konečně dostal k tomu něco napsat. Asi už jste si mysleli, že jsem to zabalil. Naštěstí tomu tak není a doufám, že budu pokračovat. Mám tu ale pro Vás pár změn.

## K doméně
Možná jste si všimli, že se nenacházíte na _SoftwareY.cz_. Je to tím, že už bohužel neexistuje. Obětoval se. Musel zemřít, aby mohlo vzniknout něco nového. Svůj život dokonal přesně 10. září 2013. SoftwareY, navždy zůstaneš v našich srdcích. Vždycky jsem Tě rád měl moc. Teď jsi již však minulost. Přestaňte teď prosím na chvíli číst dál a věnujte mu minutu ticha. Netruchlete, prosím, již, věnujme se přítomnosti. SoftwareY nás opustil, je tu ovšem něco nového. 
Představuji vám _DPavlik.cz_. Měla by to být stejně jako předtím webová vizitka (+ hosting dalších projektů), jenže trochu novější, modernější, lepší. _http://dpavlik.cz_ Vás sice zatím přesměruje sem — na blog — ale za dobu neurčitou tam snad bude nějaká moje vizitka. Normálně bych všechno oznámil až by to bylo vše dokonalé, nebyl ale čas, SoftwareY expiroval a mně se ho už nechtělo prodlužovat. Proto jsem se rozhodl takto. Usoudil jsem, že ze SoftwareY nic krom blogu a Přiznání nebude na nové doméně potřeba. Kdyby Vám ovšem něco, co bylo na SoftwareY scházelo, napište (třeba do komentářů), a já to sem taky nahraji. Bohužel, nemám peníze na to udržovat SoftwareY.cz i po změně funkční, takže, pokud máte čirou náhodou SoftwareY.cz někde uveden, nebo pokud mne odebíráte v nějaké RSS čtečce, změňte ho prosím na DPavlik.cz. Děkuji.

## Vzhled blogu
Tak to bylo k nové doméně. Dále jsem udělal mírné kosmetické změny na blogu. Na sidebar jsem přidal sekci _„Blogy prátel“_. Chtěl jsem to udělat už asi dva měsíce, ale dokopal jsem se k tomu až teď. Jsou to blogy, které čtu, líbí se mi a můžu vám ručit za kvalitní obsah. Kéž by jich bylo víc, ale zdá se mi, že se poslední dobou nikdo do bloggování zrovna nehrne.
Další změnou je nahrazení sekce _„rubriky“_ za _„tagy“_ a přidání Google+ Profile Information. Updatoval jsem WordPress na v3.6.1, ale to asi nepocítíte. Trochu jsem pozměnil tlačítka +1 (+ jsou díky změně domény se vynulované :(). Něco málo jsem přeložil a vylepšil komentáře. Víc mne toho nenapadá.

## Obsah blogu
Chtěl bych také trochu změnit blog po obsahové stránce. Chtěl bych, aby bylo blogpostů víc než jeden za půl roku. Aby byly tak nějak o všem možném, jak to mám v názvu — co se mi zrovna honí hlavou. Možná budou kratší, ale to snad nevadí. Zdá se mi, že je píši stejně moc dlouhé. Snad to nezůstane jako, předtím a budu opravdu psát častěji. Nápady by byly, ale je tu také hrozná lenost. Navíc na to moc není čas, měl bych se učit a stejně se neučím a potom dělám věci, které jsou naprosto zbytečné, prokrastinuji. Tak a to je snad vše, co jsem chtěl sdělit. 
Zatím nazdar.