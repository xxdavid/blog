---
layout: post
title: "Jak jsem se mýlil v Colemaku"
tags: [colemak, rozložení klávesnice]
image:
  feature: colemak.svg
  credit: See page for author [<a href="http://www.gnu.org/copyleft/fdl.html">GFDL</a> or <a href="http://creativecommons.org/licenses/by-sa/3.0/">CC-BY-SA-3.0</a>], <a href="http://commons.wikimedia.org/wiki/File%3AKB_US-Colemak.svg">via Wikimedia Commons</a>
comments: yes
share: yes
---
Přesně před měsícem jsem se rozhodl, že změním své rozložení klávesnice na [Colemak](http://colemak.com).

Do té doby jsem používal docela dobré [IMega Keyboard](http://www.imega.cz/keyboard/). Je založené na QWERTY a obsahuje české znaky + různé typografické znaky (pomlčka, dlouhá pomlčka, výpustka, české uvozovky, times a plno dalších). Relativně mi to vyhovovalo.

Pak jsem jednu sobotu přemýšlet o [Dvorakovi](http://en.wikipedia.org/wiki/Dvorak_Simplified_Keyboard), chvilku jsem hledal a našel Colemak. Je novější, více se mi líbil a prý má oproti Dvorakovi nějaké [výhody](http://colemak.com/FAQ#What.27s_wrnog_with_the_Dvorak_layout.3F). Na AbcLinuxu vycházel (vychází) seriál [Efektivní psaní](http://www.abclinuxu.cz/blog/pyx/strednik). Doporučuji přečíst minimálně [první](http://www.abclinuxu.cz/blog/pyx/2011/5/efektivni-psani-pracovni-report) a zatím [poslední](http://www.abclinuxu.cz/blog/pyx/2014/8/efektivni-psani-jak-jsem-se-zmylil-v-colemaku) (ten bohužel v době, kdy jsem si vybíral Colemak, ještě neexistoval) článek. Řekl jsem si, že to vyzkouším a uvidím.

Na QWERTY jsem datloval (~45 WPM), Colemak jsem se začal učit hned od začátku všemi deseti. Trochu jsem si to rozložení upravil, aby tam byly české znaky. Ze začátku to bylo fakt příšerné, při psaní jsem trpěl a když to šlo, používal autocomplete. Když jsem potřeboval něco rychle napsat, přepínal jsem do QWERTY. Po nějakém týdnu jsem si už zvykl. Nakonec se mi na tom psalo docela pohodlně. Přestože je navržený pro angličtinu, i v češtině je to lepší než QWERTY, hodně častých písmen je v home row.

Problém ale byl, když jsem pracoval na jiném počítači. Někde to nainstaluju, někde ne, a i když jo, tak se to tam potom plete ostatním a diví se, proč to píše jiná písmena. Jako jo, je vtipné, když někdo přijde k mému počítači a snaží se tam něco napsat, ale stejně tak mně dělá problém psát něco na QWERTY, jen s tím rozdílem, že se můžu podívat na klávesnici. Na telefonu mám QWERTY, protože Colemak není dělaný pro dotykové displaye, takže se mi to plete trochu i tam. Fyzickou klávesnici přelepenou nemám, takže jednou rukou se píše blbě, přestože mám Colemak v hlavě.

Před půlrokem jsem přešel na OS X, začal jsem používat Vim a tam nastal celkem problém. Jestli Vim znáte nebo dokonce používáte, víte že některé znaky mají své místo, minimálně hjkl. Samozřejmě existuje plugin, který vám klávesy přemapuje, ale není to ono. A navíc, když chcete používat _Vim Mode_ v nějakém jiném textovém editoru / IDE, tak tam můžete na nějaké pluginy zapomenout.

Když to uvážím, tak to má asi víc nevýhod než výhod. Teď píšu tak 50 WPM a i po roce dělám nějaké chyby (ze zbrklosti, ne že bych nevěděl, kde co je), takže jsem si moc nepolepšil.

S Colemakem jsem si užil krásné chvíle, ale _asi je čas se posunout dál_. 

Stvořím si asi nějakou vlastní variaci na QWERTY a začnu používat tu. Pravděpodobně rovnou všemi deseti. Jen to asi bude dost bolestivé (fyzicky i psychicky), změnit klávesnici, když ve škole potřebuji psát rychle.

Závěrem, jestli někdo uvažujete o nějakém podobném nestandardním rozložení, pořádně si to rozmyslete, je to sice hipsta a bude se vám psát trochu lépe, ale _stojí vám to za to_?
