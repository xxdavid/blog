---
layout: post
title: Texista
tags:
image:
  feature: abstract-3.jpg
  credit: dargadgetzx
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
comments: true
share: true
---
Minulý školní rok jsem si usmyslel, že si ve škole budu zapisovat do počítače. Většinou mne totiž bolela ze psaní ruka a v některých předmětech jsem ani nestíhal psát.
Nastala ovšem otázka co použít za software. Office nemám koupené, sice teď používám tříměsíční trial Office 365 Small Bussiness, který mi MS nabídl jako satisfakci za zrušení Outlook Custom Domains, ale to je teď. (Libre|Open)Office moc nemusím. Navíc jsem chtěl, abych měl zápisky vždy dostupné na jakémkoli zařízení. Takže jsem se rozhodl pro cloud. Má to tu výhodu, že můžu zápisky sdílet s ostatními (jasně, notepad + Dropbox funguje taky, ale toto se mi zamlouvá víc).
Taky mne napadlo, že bych mohl používat [Markdown](http://daringfireball.net/projects/markdown/)/[Texy!](http://texy.info/cs/). K Texy! jsem měl vždycky blíže. Píše ho Davídek, podporuje češtinu, je jednotný. I jeho syntaxe se mi líbí víc než Markdownu. A především *Texy! je sexy!*
V Markdownu píši třeba právě tento blogpost (nevím, jestli jste zaregistrovali, že jsem přešel na [Jekyll](http://jekyllrb.com/) a hostuji na [GitHubu](https://github.com/xxdavid/blog)) nebo README. Existuje pro něj opravdu dobrý editor -- [StackEdit](https://stackedit.io). Používám ho, když píši v Markdownu, ale pro můj účel se nehodí. Už jen proto, že nepodporuje složky, abych mohl ostatní někam odkázat a nemusel jim dávat odkaz na každý předmět zvlášť. Přemýšlel jsem i nad GH Gistem, ale ten trpí stejným problémem. A u repo na GH (jak to dělá třeba Honza) mne zase vadilo to, že bych to musel pořád commitovat. Asi jsem moc vybíravý.

Takže jsem začal pracovat na novém projektu. Moc jsem se nemohl rozhodnout, jaké jméno použít, ale nakonec jsem zvolil **Texist**. Nic [proti Texasu](http://www.urbandictionary.com/define.php?term=Texist).
Píšu ho v PHP, taky jak jinak, když Texy! psal Davídek, že? Je to trochu nevýhoda, protože musím každou chvíli, na rozdíl od editorů v JS jako výše zmiňovaný StackEdit, provádět AJAXový požadavek na backend. Jako úložiště jsem vybral **Dropbox**. Má totiž jednou úžasnou výhodu -- verzování. 30denní historie dokumentu je ukládána zdarma. Takže, když se něco nepovede, můžu to kdykoli obnovit. Ukládání probíhá každých 800 ms, takže třeba v SVčkách mám už nějakých 780 revizí. Jen mi přijde, že má trochu pomalé API. Každý request trvá tak sekundu.
S Texy! jsem docela spokojen. Jedinou výtku bych měl k chabé dokumentaci (např. skripty jsou popisovány pouze ve fóru), ale to se dá přežít.
Velký problém byl, jak udělat snadnou aktualizovatelnost (nejlépe pomocí [Composeru](http://getcomposer.org/), bez něj už bych si práci v PHP nedokázal představit) a zároveň upravitelnost pro vlastní užití. Po dlouhém přemýšlení jsem došel na, skoro bych řekl revoluční, metodu -- CSS a JS přesměrovávat do 'vendor/xxdavid/texist/www/' a všechno  ostatní na vlastní index.php, kde se Texista nastaví převezme řízení.
Protože mám rád open source, Texista je na [GitHubu](https://github.com/xxdavid/texist). Moje zápisky jsou na [zapisky.dpavlik.cz](http://zapisky.dpavlik.cz/). Je tam ještě hodně práce, nějaký základ ale už funguje. Nejvíc je teď asi potřeba nějaký pěkný vzhled, protože to chci konečně začít tisknoutz, ale do toho se mi vůbec nechce, protože na CSS a vůbec design obecně moc nejsem. Aktuální styly jsou jen vykradeny z [editor.texy.info](http://editor.texy.info/).
Tímhle to zakončit je trochu blbé...

Tak to zakončím takto
<iframe width="560" height="315" src="//www.youtube.com/embed/aZH_qZD7q7s?rel=0" frameborder="0" allowfullscreen></iframe>
Ahóóóóóóóóóóóóóóóóóóóóóóóóój!
