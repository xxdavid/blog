---
layout: post
title: Teorie pozornost upoutávajících příjmení
tags: škola
image:
  feature: abstract-3.jpg
  credit: dargadgetzx
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
comments: true
share: true
---

_Dobrý den, jmenuji se David Pavlík a vítám Vás na svém dalším nepravidelném blogpostu.
Před pár hodinami jsem se nacházel ve škole, ale i tam jsem přemýšlel nad životně důležitými problémy._

Už dlouho jsem měl v hlavě jednu myšlenku, ale až během hodiny základů společenských věd jsem si všechno spojil a otevřely se mi oči. Výsledkem je moje _Teorie pozornost upoutávajících příjmení_. Ve skutečnosti je natolik **složitá**, že by ji Váš omezený mozek absolutně nemohl pochopit. Pokusím se ji ale **zjednodušit**, abyste ji i Vy, nedokonalí lidé, mohli pochopit.
Podle mé teorie existují **tři skupiny příjmení**:

1.  pozornost upoutávající příjmení
2.  pozornost neupoutávající příjmení
3.  něco mezi

Pokud se už teď ztrácíte, je téměř pravděpodobné, že je Váš mozek natolik omezený, že ani mojí maximálně zjednodušenou verzi nepochopíte.
Dále podle mé teorie profesoři vybírají oběť svého zkoušení podle jejího **příjmení**. A teď pomalu (ale jistě) přejdeme k bodu, kde se tyto dvě hypotézy protínají.
Odvažuji se tvrdit, že páni (paní, slečny) vyučující při vybírání oběti svého zkoušení podvědomě **preferují pozornost upoutávající příjmení**, popřípadě příjmení třetí skupiny.
Moji teorii potvrzuje fakt, že naše třída se dělí také na **tři skupiny**:

1.  ti, kteří byli v tomto školním roce zkoušeni dvakrát a vícekrát
2.  ti, kteří v tomto školním roce zkoušeni zatím nebyli
3.  ti, kteří byli v tomto školním roce zkoušeni pouze jednou

Je Vám toto dělení podvědomé? Aby ne. Tyto skupiny jsou totiž **totožné** se skupinami o pár řádků výše.
Nejvíce je lidí (příjmení) je v první a druhé skupině. Kdyby moje teorie nebyla pravdivá, bylo by přeci nejvíce lidí ve třetí skupině. Toto je **jasný fakt**, proč musí být moje teorie **pravdivá**!

_Co si o tom myslíte Vy? Napište mi do komentářů._
