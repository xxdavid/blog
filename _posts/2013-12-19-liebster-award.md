---
layout: post
title: Liebster Award
tags: [řeťězáky]
image:
  feature: abstract-3.jpg
  credit: dargadgetzx
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
comments: true
share: true
---

Před měsícem a jedním dnem jsem byl Fitli [nominován](http://fitli.cz/blog/liebster-award/), abych napsal svůj Liebster Award. Pořád jsem to odkládal, ale dneska jsem se už nemusel vůbec do učit do školy, protože zítra jdeme na vánoční koncert, tak jsem to nakonec přece jen napsal.

## Pravidla

1. Řekni o sobě 10 věcí.
2. Odpověz na 10 otázek bloggera, který tě nominoval.
3. Vymysli 10 otázek pro ty, které chceš nominovat.
4. Nominuj 5 bloggerů, kteří mají méně než 200 pravidelných čtenářů. _(To jako zjistím jak?)_
5. Informuj ty bloggery o tom, že jsi je nominoval/a.

## 1. Řekni o sobě 10 věcí


1. Jmenuji se David Pavlík.
2. Jednou za čas píši na tento blog.
3. Mám rád rohlíky.
4. Nemám rád většinu zeleniny, ale nejhorší jsou asi rajčata.
5. Chodím na Jarošku.
6. Baví mne pokládání otázek.
7. Jsem trochu Grammar Nazi, přestože sám dělám chyby. V poslední době čím dál častěji.
8. Miluji čaj, ale pouze ovocný (což podle někoho není ani čaj) a s hodně cukru.
9. Rád chodím pěšky.
10. Jsem rád, že už budou Vánoce.

## 2. Odpověz na 10 otázek bloggera, který tě nominoval

**Kdybyste měli předvést někde jednu činnost, o které si myslíte, že ji umíte lépe než ostatní/jde vám ze všeho nejlíp, co by to bylo?**

Záleží na tom, kdo jsou ti ostatní. Například si myslím, že většina mých vrstevníků neumí poskládat Rubikovu kostku, takže ji umím skládat lépe než oni, ale mistrům světa s časem šest sekund se opravdu rovnat nemůžu.

**Kterou část svého těla máte nejraději?**

Štěpán odpověděl *„Nehty a vlasy“*<sup>[0]</sup>. Já naopak nehty ani vlasy rád nemám. Nehty se musí stříhat, vlasy se musí mýt. Obojí je otrava. Krom toho mám části svého těla rád asi skoro stejně. Pokud si mám některou vybrat, tak asi hlavu, pokud zrovna nebolí.

**Které období svého dosavadního života berete jako nejšťastnější?**  
Tak to fakt nevím, nad tím jsem nikdy nepřemýšlel. Snažím se žít šťastně pořád, i když mi to někdy moc nejde.

**Proč má zebra pruhy?**  
Asi nechtěla být jednobarevná.

**Ze které strany loupete banán a proč?**  
Jak kdy. Někdy z té strany, ze které roste, protože je to jednodušší. Někdy z opačné, protože mi to přijde takové moc obyčejné, problém ovšem je, že mi slupka někdy vleze za nehty.

**Proč mi odpovídáte?**  
Protože jsem to slíbil a už mne štve, jak dlouho to odkládám.

**Na jaké jídlo máte právě teď chuť?**  
Už jsem po večeři, takže na žádné.

**Jaký je váš oblíbený geometrický tvar (těleso, objekt…)**  
Asi Tě zklamu, nemám žádný vysloveně oblíbený geometrický tvar. Ale třeba taková Mengerova houba je pěkná.

**…A vzorec? (matematický, fyzikální, chemický, jakýkoliv)**  
Teď mne fakt žádný nenapadá.

**Na co se teď těšíte?**  
Na Vánoce, na klid od školy, až mi odpoví níže jmenovaní.

## 3. Vymysli 10 otázek pro ty, které chceš nominovat

1.  Jsi rád, že jsem Tě nominoval?
2.  Co Tě rozčiluje?
3.  Jaké jsou Tvé negativní stránky?
4.  Jaký je Tvůj nejoblíbenější obchod s potravinami / smíšeným zbožím?
5.  Preferuješ supermarkety, nebo večerky?
6.  Kdybys mohl změnit pět věcí v Tvém životě, jaké by to byly?
7.  Jaké máš známky z dějepisu?
8.  Jaký je smysl života?
9.  Platíš za hudbu?
10.  Oblíbený programovací jazyk?

Štve mne, že je těch otázek jenom deset. Napadá mě jich ještě tolik…

## 4. Nominuj 5 bloggerů

Pět je opravdu hrozně moc. Dva ze čtyř, které mám ve widgetu na pravé straně, už nominovaní byli, takže musím další tři vymyslet. Problém je v tom, že o nikom dalším, kdo blogguje a osobně se s ním znám nevím, takže to udělám podobně jako Fitli – nominuji přátele, kteří sice blog ještě nemají, ale určitě si ho kvůli mně založí. Nominováni jsou:

1.  Vítek B.
2.  Vojta V.
3.  Michal V.
4.  Jirka N.
5.  Miki H.

## Citace:
 [0] _BALÁŽIK, Štěpán. Pochybný řetězák. In: Balastův blog [online]. 2013 [cit. 2013-12-19]. Dostupné z: http://blog.balazik.cz/post/68909473161/pochybny-retezak_